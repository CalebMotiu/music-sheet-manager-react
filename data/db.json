{
  "sheets": [
    {
      "id": "afc8",
      "title": "Suna harfa laudei mele",
      "body": "Sună harfa laudei mele numai pentru Dumnezeu,\nLa nevoi şi la durere „Aleluia\" Îi cânt eu.\n//: Toată viaţa cât trăiesc pe Isus Îl preamăresc. ://\n\nA creat tot universul Domnul, prin al Său Cuvânt,\nPe bolnavi îi vindecase cât trăise pe pământ.\n//: Şi pe mine m-a creat, mântuire-apoi mi-a dat. ://\n\nFericit e cine-L are pe Isus în ajutor,\nCine Lui I se supune şi Îi e ascultător.\n//: Fie bine, fie rău, Domnul este scutul meu. ://\n\nAleluia! Aleluia! Să răsune ne-ncetat\nPână Domnul vine-n slavă, astfel cum a cuvântat.\n//: Să Îi cânte inima până când Îl va vedea. ://",
      "author": "unknown"
    },
    {
      "id": "b5e3",
      "title": "Sfinte Isuse",
      "body": "Sfinte Isuse, eşti Stăpân al vieţii,\nTu, Fiu de om şi Dumnezeu!\nCât mi-e de dragă a Ta voinţă,\nEşti viaţa mea, eşti dorul meu!\n\nLunca-i frumoasă, e la fel pădurea\nCu-al primăverii strai de flori;\nIsus, n-ai seamăn în frumuseţe,\nTe-mpodobesc cereşti splendori!\n\nSunt minunate: soare, lună, stele\nCu bogăţia de lumini;\nÎn strălucire întreci Isuse\nChiar îngerii din înălţimi!\n\nEşti Salvatorul, Rege-al omenirii,\nTu, Fiu de Dumnezeu, preasfânt!\nOnoare Ţie şi închinare,\nÎn veci în cer şi pe pământ!",
      "author": "S.Volkslieder"
    }
  ]
}